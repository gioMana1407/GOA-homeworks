<center>
<h1>ქართული კულტურა</h1>
<hr>
</center>
<h2>ქართული კინო</h2>
<img src="http://server5.intermedia.ge/article_images/small/201905/2019051700011137332.jpg" alt="father of soldier death scene">
<button></button>
<p>კახელი გლეხი გიორგი მახარაშვილი დაჭრილი შვილის მოსანახულებლად ფრონტზე გაემგზავრება, როდესაც ადგილზე ჩააღწევს, შვილი ჰოსპიტალში აღარ დახვდება <br>– გამოჯანმრთელებული გოდერძი თავის ნაწილში დაბრუნებულა. გიორგი შვილის კვალს გაყვება და ფრონტის წინა ხაზზე აღმოჩნდება. ჯარისკაცის მამა სამხედრო ხელმძღვანელობას დაარწმუნებს, რომ ახალგაზრდებს არ ჩამოუვარდება. ნაწილში დარჩენას მოითხოვს და ბრძოლით გერმანიის საზღვრამდე მივა<br> ომის მიწურულს გიორგი შვილს იპოვის, მაგრამ მძიმე ბრძოლაში გოდერძი მამის თვალწინ დაიღუპება.</p>
<hr>
<h3>ქართული მუსიკა</h3>
<p>გული ტირის და იცინის, სიყვარულის ფერებით<br>
    აღარ მინდა სიყვარული, მორთმეული ხელებით,<br>
    ოდესღაც რაღაც იწყება<br>
    და ოდესღაც მთავრდება<br>
    თუ ოდესმე გნახე სადმე, გამიხარდება<br>
    რამდენი დრო გავიდა მართლა გავიდა<br>
    სიყვარუუუულის ფერები სადღაც წავიდა<br>

    დამეკარგა სადღაც გაქრა<br>
    გულში შენზე დარდები<br>
    რაც არ უნდა მიერთგულო,<br>
    ვეღარ შემიყვარდები<br>
    დამიჯერე ის რაც იყო წარსულმა სულ გაჰყარა<br>
    რადგან უშენობით ყოფნამ, ისევ დამღალა<br>
    რამდენი დრო გავიდა მართლა გავიდა<br>
    სიყვარუუუულის ფერები სადღაც წავიდა<br>

    რამდენი დრო გავიდა მართლა გავიდა<br>
სიყვარუუუულის ფერები სადღაც წავიდა<br>
იანა იანა იანა იანა ნა იანა ნა ნა ნა<br>
სიყვარუუუულის ფერები სადღაც წავიდა<br>
რამდენი დრო გავიდა მართლა გავიდა<br>
სიყვარულის ფერები სადღაც წავიდა<br>
იანა იანა იანა ნა იანა იანა ნა ნა<br>

    </p>
    <hr>
    <h4>ქართული ტრადიცია</h4>
    ახალი წლის შემობრძანება ერთ-ერთი ყველაზე მნიშვნელოვანი დღესასწაულია საქართველოში. ქართველები ორ ახალ წელს აღნიშნავენ. ახალ ახალ წელს 1 იანვარს, ხოლო ეგრეთ წოდებულ „ძველით ახალ წელს“ - 14 იანვარს. 2 იანვარს არის "ბედობა", საქართველოში ეს ტრადიცია უკვე საუკუნეებს ითვლის. ძველ დროში მიჩანდათ, რომ როგორც შეხვდებოდნენ ამ დღეს, მთელი წელი ისე გაატარებდნენ. ეს ტრადიცია დღესაც გრძელდება, რომლის თანახმად, ბედობას ყოველთვის ხალისიანი განწყობით უნდა შეხვდეთ.
<hr>
<h5>საქართველოს კუთხე</h5>
<img src="./assets/images/qvemo qartli.jpg" alt="picture of qvemo qartli">
<p>ქვემო ქართლი — საქართველოს ისტორიულ-გეოგრაფიული მხარე, ქართლის ერთი ნაწილი. იგი შემოსაზღვრული იყო თრიალეთის, ჯავახეთისა და ბამბაკ-ერევნის ქედებით. სხვადასხვა პერიოდში მისი კუთხეები იხსენიებიან სხვადასხვა სახელებით (თრიალეთი, გაჩიანი, გარდაბანი, ტაშირი, აბოცი, ბამბაკი), რომელთა შინაარსი ხშირად იცვლებოდა.

    ამავე ტერიტორიაზე იქმნებოდა სხვადასხვა სახელმწიფოებრივი წარმონაქმნები, რომლებიც საცილობელი ხდებოდა მეზობელ ქვეყნებს შორის. მათ შორის აღსანიშნავია: სამშვილდისა და ხუნანის საერისთავოები, თბილისის საამირო, ტაშირ-ძორაგეთის სამეფო, კლდეკარის, ლორის, გაგის საერისთავოები, საბარათიანო.
    
    ქვემო ქართლის ტერიტორია უძველესი დროიდანვე დასახლებული იყო ქართველური ტომებით, რომელთა ხანგრძლივი ურთიერთკავშირისა და ურთიერთშერწყმის შედეგად წარმოიშვა ქართველი ხალხი. აქ მოსახლე ტომებიდან წყაროები იცნობენ ქართველურ ტომ გუგარებს, იმავე გოგარებს. მათგან მოდის ისტორიული პროვინციის — გოგარენეს და სომხური გუგარქის სახელწოდება. სავარაუდოა, რომ მათ სამხრეთით ცხოვრობდნენ ასევე სომხური ტომებიც, რომლებიც ძვ. წ. VII-VI საუკუნეებში ჩამოსახლდნენ.</p>
    <hr>
<h6>დმანისის სიონი</h6>
<p>დმანისის სიონი — VI საუკუნის ქართული ხუროთმოძღვრების ძეგლი სამეკლესიიანი ბაზილიკის ტიპისა, სოფ. პატარა დმანისის მახლობლად, ნაქალაქარ დმანისში. საშენი მასალისა და მორთულობის ხასიათით უახლოვდება ბოლნისის სიონსა და ქვემო ბოლნისის სამეკლესიიან ბაზილიკას. თავდაპირველი სახით მხოლოდ შუა ნავმა მოაღწია, გვერდითი ნაწილები მნიშვნელოვნად არის გადაკეთებული. დმანისის სიონი ნაგებია მცირე ზომის რუხი ფერის მქისედ დამუშვებული ქვით, გამოუყენებიათ აგური და რიყის ქვაც, კონსტრუქციულად მნიშვნელოვანი ნაწილები ამოყვანილია სუფთად გათლილი კვადრებით. გადახურულია ბრტყელი ქვის ფილებით, სამხრეთიდან ტაძარს მიშენებული აქვს კარიბჭე და სანათლავი, ჩრდილოეთიდან — სამკვეთლო. ტაძარი შიგნიდან მოხატული ყოფილა — საკურთხეველში შემორჩენილის წმინდანთა გამოსახულებანი და წარწერები. მოგვიანებით, 1213–1222 წლებს შორის, ლაშა-გიორგის მეფობაში დასავლეთიდან ტაძრისათვის მდიდრულად მოჩუქურთმებული კარიბჭე მიუშენებიათ. იგი ძირითადი ნაგებობისაგან განსხვავდება სტილითა და მორთულობის ხასიათით. კარიბჭეს სამივე ფასადი, ყველა სვეტი და თაღი მოპირკეთებულია ღია მწვანე თლილი ქვის ფილებით; გადახურულია ოთხ ბოძზე ამოყვანილი, თაღბზე დაყრდნობილი კამარით. კარიბჭეს ერთ-ერთ წარწერაში მოხსენიებულია ლაშა-გიორგი.</p>










