<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="./style.css">
    <title>Document</title>
</head>

<body>
    <div class="d-1">
        <h1>კარიბის ზღვის მეკობრეები</h1>
        <img src="./assets/images/sea.png" alt="">
        <p>კარიბის ზღვის მეკობრეები (ინგლ. Pirates of the Caribbean) — ფენტეზის და სათავგადასავლო კომედიური ჟანრის
            ფილმების სერია, რომლის პროდიუსერია ჯერი ბრუკჰაიმერი. იგი ეფუძნება უოლტ დისნეის ამავე სახელწოდების
            ატრაქციონებს. ფილმების რეჟისორები არიან გორ ვერბინსკი (1–3), რობ მარშალი (4), ხოლო იოახიმ რონინგი და ესპენ
            სანდბერგი იქნებიან სერიის მეხუთე ფილმის რეჟისორები. თავის მხრივ, სცენარის ავტორები არიან ტერი როსიო და ტედ
            ელიოტი (1–4), სტიუარტ ბიტლი (ამბავი, 1) და ჯეი უოლპერტი (ამბავი, 1), ხოლო მეხუთე ფილმის სცენარის ავტორი
            იქნება ჯენ ნეითენსონი.

            ფილმში ძირითადად აღწერილია კაპიტან ჯეკ ბეღურას (ჯონი დეპი) თავგადასავლები. მათი მოქმედება მიმდინარეობს
            გამოგონილ ისტორიულ წარსულში, სამყაროში, რომელშიც ალტერნატიული რეალობა ბატონობს, ძირითად ანტაგონისტად
            წარმოდგენილია ბრიტანეთის იმპერია და აღმოსავლეთ ინდოეთის კომპანია, ხოლო მეკობრეები მმართველი ძალებისგან
            თავისუფლების სიმბოლოს წარმოადგენენ.

            ფილმების სერია დაიწყო 2003 წელს პირველი ფილმის, „შავი მარგალიტის წყევლის“ გამოსვლით. წარმატების შემდეგ Walt
            Disney Pictures-ისგან ცნობილი გახდა, რომ გამოვიდოდა გაგრძელება ტრილოგიის სახით. ფრენჩაიზის მეორე ფილმი,
            „მკვდრის სკივრი“ გამოვიდა 3 წლის შემდეგ, 2006 წელს. იგი წარმატებული აღმოჩნდა და პრემიერის დღეს ფინანსური
            რეკორდები მოხსნა. მესამე ფილმი, „მსოფლიოს დასასრული“, 2007 წელს გამოვიდა. მეოთხე, „უცნაურ ნაპირებზე“
            გამოვიდა 2011 წლის 20 მაისს, სტანდარტულ 2D, ციფრულ 3-D და IMAX 3D ფორმატებში. მან 1 მილიარდზე მეტი აშშ
            დოლარის ოდენობის შემოსავალი შეაგროვა და მსოფლიო კინოს ისტორიაში იქცა რიგით მერვე ფილმად ასეთი წარმატებით.
            დღეისთვის ფილმის ფრენჩაიზმა მსოფლიო მასშტაბით 3.72 მილიარდ დოლარზე მეტი შეაგროვა. იგი არის ყველა დროის
            ფილმების სერიაში რიგით მეექვსე შემოსავლიანი პროექტი. იგი აგრეთვე იყო პირველი კინო-ფრენჩაიზი, რომელშიც ერთზე
            მეტმა ფილმმა 1 მილიარდ დოლარზე მეტი შეაგროვა. მეხუთე ფილმი, „მკვდრები ზღაპრებს არ ჰყვებიან“ გამოვიდა 2017
            წლის 17 ივლისს.</p>
    </div>


    <div class="d-2">
        <h2>ჯეკ ბეღურა</h2>
        <img src="./assets/images/jack.png" alt="">
        <p>ჯეკ ბეღურა (ინგლ. Jack Sparrow) — უოლტ დისნეის „კარიბის ზღვის მეკობრეების“ პერსონაჟი. ცნობილი გახდა ფილმების
            სერიით, რომელშიც მისი როლი ჯონი დეპმა განასახიერა.

            ფილმებში ჯეკ ბეღურა არის ქარიზმატული ავანტიურისტი მეკობრე, რომელიც არ არის ადვილად დასაჭერი. იგი იყო
            მეკობრეების გემის, „შავი მარგალიტის“ მკვიდრი, თუმცა იგი დატოვეს კუნძულზე. შემდეგ იგი ხელში ჩაუვარდება
            ინგლისელებს. მას გააპარებს უილიამ ტერნერი (ორლანდო ბლუმი), იმ პირობით,რომ დაიხსნიან ელიზაბეთ სუონს, რომელიც
            „შავი მარგალიტის“ მეკობრეებმა გაიტაცეს. ამასთან, ჯეკი ცდილობს, დაიბრუნოს „შავი მარგალიტი“</p>
    </div>

    <div class="d-3">
        <h2>ჰექტორ ბარბოსა</h2>
        <img src="./assets/images/ბარბოსა.png" alt="">
        <p>ჰექტორ ბარბოსა (ინგლ. Hector Barbossa) — უოლტ დისნეის „კარიბის ზღვის მეკობრეების“ პერსონაჟი. ცნობილი გახდა
            ფილმების სერიით, რომელშიც მისი როლი ჯეფრი რაშმა განასახიერა. პერსონაჟის დებიუტი შედგა ფილმში „კარიბის ზღვის
            მეკობრეები: შავი მარგალიტის წყევლა“.

            ფილმებში ჰექტორ ბარბოსა არის მეკობრეთა ხომალდ „შავი მარგალიტის“ კაპიტანი. „შავი მარგალიტის წყევლაში“ ის არის
            „შავი მარგალიტის“ დაწყევლილი კაპიტანი, რომელმაც შორეულ წარსულში ჯეკ ბეღურა ერთ კუნძულზე, ერთი დამბაჩით და
            ერთი ტყვიით დატოვა, ამის შემდეგ ჯეკ ბეღურა დიდი თავგადასავლების შემდეგ პოულობს ბარბოსას და მას კლავს. შემდეგ
            სერიებში პერსონაჟი ვითარდება და აღარ არის დაწყევლილი. ის კარიბის ზღვის მეკობრეების მეორე და მესამე ფილმში
            ჯეკ ბეღურასთან ერთად უპირისპირდება დეივი ჯოუნსს. ეს უკანასკნელი „მფრინავი ჰოლანდიელის“ დაწყევლილი კაპიტანია.
            ბარბოსა მეოთხე ფილმში ებრძვის ედვარდ ტიჩს, იგივე შავწვერას, რომელსაც ფილმის ბოლოს კლავს და მისი გემის
            დედოფალი ანას შურისძიების კაპიტანი ხდება. მეხუთე ფილმში ბარბოსას უპირისპირდება ესპანეთის ფლოტის ყოფილ
            ადმირალს, დაწყევლილ კაპიტან სალაზარს. ბარბოსა ამავე ფილმში იღუპება.</p>
    </div>
</body>

</html>